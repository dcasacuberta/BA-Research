Introducció al mètode neo-socràtic.


Què és el mètode neosocratic?

El mètode neo-socràtic és una actualizació a la nostra època de la forma clàssica de fer filosofia que devem a Sòcrates (segle V AC) per investigadors com Jos Kessels o  Leonard Nelson que volien tornar a donar a la filosofia una aplicació més pràctica i per resoldre problemes de la vida quotidiana. En aquest model els filòsofs esdevenen asessors per ajudar a transformar els organigrames de les empreses, terapeutes davant problemes existencials, etc.

La idea central del mètode és enlloc de què el professor, terapeuta, negociador, etc. forci una sèrie de conclusions en el seu públic, aconseguir que sigui el mateix públic el que arribi a les seves pròpies conclusions, a partir d'un mètode que facilita el diàleg, la recerca conjunta i la intel·ligència col·lectiva, evitant la discussió estèril o els acords automàtics.


Com funciona el mètode neo-socràtic?

Podem dividir el mètode neo-socràtic en els següents passos centrals:

1) Escollir la pregunta que volem respondre de forma col·lectiva. Per exemple: Quan podem dir que una investigació en disseny està ben feta?

2) Demanem a tots els participants que pensin en un bon exemple associat a la pregunta. En aquest cas un bon exemple d'investigació en disseny. Cal que sigui un exemple concret, cal que sigui un exemple positiu i ha de ser una solució al problema no simplement l'enunciació d'un problema.

3) Cada participant explica el seu exemple, per ordre. Tothom parla. Ningú valora els exemples, ni tan sols el professor.

4) Es vota el millor exemple. Cada participant té tres vots, que pot utilitzar com vulgui, un vot a cada projecte, dos punts a un projecte i un a un altre, tres a un de sol...

5) Es discuteix si realment és un bon exemple. Si resulta que no ho és, es torna al punt 4.

6) En una següent ronda, cada participant indica alguna característica relevant d'aquest exemple que fa que sigui un bon exemple del que es vol trobar, i es van apuntant.

7) A partir de les característiques, entre professor i alumnes es generen regles generals que capturin las característiques particulars.

8) Una última ronda de metadiàleg final, on cada persona diu quelcom positiu de l'experiència que acaba de tenir lloc


Perquè funciona el mètode neo-socràtic?

Recordem i entenem millor allò que hem obtingut després de cert esforç cognitiu.
Quan més elaborada està una informació, millor la recordem.
Un està molt més convençut de la veracitat d'una informació si ha estat un mateix qui ha arribat a aquestes conclusions.

